---
layout: single
title: Geschiedenis
date: 2018-04-27 19:17:00 +0000
categories: tentcampagne
permalink: "/geschiedenis/"
---
Evangeliegemeente De Deur heeft het begrip ‘genezingsdiensten’ niet zelf ‘uitgevonden’. Hoewel sommigen misschien sceptisch zeggen dat het iets van de laatste tijd is van sommige pinksterbewegingen – een soort trend – om genezingsdiensten te houden, zal het u misschien verbazen dat er in de jaren ’50 – om precies te zijn 54 jaar geleden in 1958 – al een grote genezingscampagne in Nederland was. De evangelist T.L. Osborn was toen zowel in Den Haag als in Groningen en hield genezingsdiensten met massale opkomsten waarbij ontelbare wonderen plaatsvonden. Deze beweging werd later het “Holland Wonder” genoemd.

Zoals ook te lezen is onder het kopje “Waarom verwachten wij wonderen van genezing?”, is het dezelfde Jezus die 2000 jaar geleden mensen genas, die ons belooft dat Hij ook vandaag nog mensen geneest. Onder dat motto (“Jezus Christus is gisteren en heden dezelfde”) organiseerde evangelist Osborn wereldwijd genezingscampagnes.

Daarnaast zijn er talrijke evangelisten bekend, waaronder John Wesley (18e eeuw, Engeland), John Whitefield (18e eeuw, Engeland), Smith Wigglesworth 19e en begin 20e eeuw, Engeland/VS), Charles Finney (19e eeuw, VS), William Booth (19e eeuw, Engeland), Reinhard Bonnke (20e eeuw tot op heden, Duitsland/Afrika), die grote campagnes hielden en houden, waarbij grote wonderen plaatsvonden en –vinden. Hierover is desgewenst op Wikipedia veel informatie te vinden.

Evangeliegemeente De Deur in Nederland organiseert al zo’n 20 jaar lang regelmatig tent-campagnes met diverse predikers. Sinds 2005 is het een gewoonte geworden dat pastor W. Mitchell jaarlijks in augustus naar Nederland komt en op een driedaagse genezingscampagne preekt en bidt voor de zieken.